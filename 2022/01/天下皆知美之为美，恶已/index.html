<!DOCTYPE html>
<html>
<head>
  <meta charset="utf-8">
  
  
  <title>天下皆知美之为美 斯恶已 | caca&#39;s Blog</title>
  <meta name="viewport" content="width=device-width, initial-scale=1, shrink-to-fit=no">
  <meta name="description" content="第二章[原文] 天下皆知美之为美，恶已①；皆知善，斯不善矣②。有无之相生也③，难易之相成也，长短之相刑也④，高下之相盈也⑤，音声之相和也⑥，先后之相随，恒也。是以圣人居无为之事⑦，行不言之教，万物作而弗始也⑧，为而弗志也⑨，成功而弗居也。夫唯弗居，是以弗去。 　 [译文] 天下人都知道美之所以为美，那是由于有丑陋的存在。都知道善之所以为善，那是因为有恶的存在。所以有和无互相转化，难和易互相形成，长">
<meta property="og:type" content="article">
<meta property="og:title" content="天下皆知美之为美 斯恶已">
<meta property="og:url" content="https://www.icaca.net/2022/01/%E5%A4%A9%E4%B8%8B%E7%9A%86%E7%9F%A5%E7%BE%8E%E4%B9%8B%E4%B8%BA%E7%BE%8E%EF%BC%8C%E6%81%B6%E5%B7%B2/index.html">
<meta property="og:site_name" content="caca&#39;s Blog">
<meta property="og:description" content="第二章[原文] 天下皆知美之为美，恶已①；皆知善，斯不善矣②。有无之相生也③，难易之相成也，长短之相刑也④，高下之相盈也⑤，音声之相和也⑥，先后之相随，恒也。是以圣人居无为之事⑦，行不言之教，万物作而弗始也⑧，为而弗志也⑨，成功而弗居也。夫唯弗居，是以弗去。 　 [译文] 天下人都知道美之所以为美，那是由于有丑陋的存在。都知道善之所以为善，那是因为有恶的存在。所以有和无互相转化，难和易互相形成，长">
<meta property="og:locale">
<meta property="article:published_time" content="2022-01-17T16:00:00.000Z">
<meta property="article:modified_time" content="2022-01-18T10:46:27.980Z">
<meta property="article:author" content="https:&#x2F;&#x2F;www.icaca.net">
<meta property="article:tag" content="道德经">
<meta name="twitter:card" content="summary">
  
    <link rel="alternate" href="/atom.xml" title="caca's Blog" type="application/atom+xml">
  
  
    <link rel="shortcut icon" href="/favicon.png">
  
  
  
<link rel="stylesheet" href="/css/style.css">

  
    
<link rel="stylesheet" href="/fancybox/jquery.fancybox.min.css">

  
  
<meta name="generator" content="Hexo 7.1.1"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">caca&#39;s Blog</a>
      </h1>
      
        <h2 id="subtitle-wrap">
          <a href="/" id="subtitle">道法自然</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"><span class="fa fa-bars"></span></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
        
          <a class="nav-icon" href="/atom.xml" title="RSS Feed"><span class="fa fa-rss"></span></a>
        
        <a class="nav-icon nav-search-btn" title="Suche"><span class="fa fa-search"></span></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Suche"><button type="submit" class="search-form-submit">&#xF002;</button><input type="hidden" name="sitesearch" value="https://www.icaca.net"></form>
      </div>
    </div>
  </div>
</header>

      <div class="outer">
        <section id="main"><article id="post-天下皆知美之为美，恶已" class="h-entry article article-type-post" itemprop="blogPost" itemscope itemtype="https://schema.org/BlogPosting">
  <div class="article-meta">
    <a href="/2022/01/%E5%A4%A9%E4%B8%8B%E7%9A%86%E7%9F%A5%E7%BE%8E%E4%B9%8B%E4%B8%BA%E7%BE%8E%EF%BC%8C%E6%81%B6%E5%B7%B2/" class="article-date">
  <time class="dt-published" datetime="2022-01-17T16:00:00.000Z" itemprop="datePublished">2022-01-18</time>
</a>
    
  <div class="article-category">
    <a class="article-category-link" href="/categories/%E9%81%93%E5%BE%B7%E7%BB%8F/">道德经</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="p-name article-title" itemprop="headline name">
      天下皆知美之为美 斯恶已
    </h1>
  

      </header>
    
    <div class="e-content article-entry" itemprop="articleBody">
      
        <p>第二章<br>[原文]</p>
<p>天下皆知美之为美，恶已①；皆知善，斯不善矣②。有无之相生也③，难易之相成也，长短之相刑也④，高下之相盈也⑤，音声之相和也⑥，先后之相随，恒也。是以圣人居无为之事⑦，行不言之教，万物作而弗始也⑧，为而弗志也⑨，成功而弗居也。夫唯弗居，是以弗去。</p>
<p>　</p>
<p>[译文]</p>
<p>天下人都知道美之所以为美，那是由于有丑陋的存在。都知道善之所以为善，那是因为有恶的存在。所以有和无互相转化，难和易互相形成，长和短互相显现，高和下互相充实，音与声互相谐和，前和后互相接随——这是永恒的。因此圣人用无为的观点对待世事，用不言的方式施行教化：听任万物自然兴起而不为其创始，有所施为，但不加自己的倾向，功成业就而不自居。正由于不居功，就无所谓失去。</p>
<p>　</p>
<p>[注释]</p>
<p>①恶已：恶、丑。已，通“矣”。</p>
<p>②斯：这。</p>
<p>③相：互相。</p>
<p>④刑：通“形”，此指比较、对照中显现出来的意思。</p>
<p>⑤盈：充实、补充、依存。</p>
<p>⑥音声：汉代郑玄为《礼记·乐记》作注时说，合奏出的乐音叫做“音”，单一发出的音响叫做“声”。</p>
<p>⑦圣人居无为之事：圣人，古时人所推崇的最高层次的典范人物。居，担当、担任。无为，顺应自然，不加干涉、不必管束，任凭人们去干事。</p>
<p>⑧作：兴起、发生、创造。</p>
<p>⑨弗志：弗，不。志，指个人的志向、意志、倾向。</p>
<p>　</p>
<p>[延伸阅读1]王弼《道德经注》</p>
<p>天下皆知美之为美，斯恶已；皆知善之为善，斯不善已。故有无相生，难易相成，长短相较，高下相倾，音声相和，前后相随。<br>美者，人心之所进乐也。亚心者，人心之所恶疾也。美恶，犹喜怒也。善不善，犹是非也。喜怒同根，是非同门，故不可得徧举也。此六者，皆陈自然不可徧举之明数也。</p>
<p>是以圣人处无为之事，<br>自然已足，为则败也。</p>
<p>行不言之教。万物作焉而不辞，生而不有，为而不恃，<br>智慧自备，为则伪也。</p>
<p>功成而弗居。<br>因物而用，功自彼成，故不居也。</p>
<p>夫唯弗居，是以不去。<br>使功在己，则功不可久也。</p>
<p>　</p>
<p>[延伸阅读2]苏辙《老子解》</p>
<p>天下皆知美之為美，斯惡矣；皆知善之為善，斯不善矣。故有無之相生，難易之相成，長短之相形，高下之相傾，聲音之相和，前後之相隨。<br>天下以形名言美惡，其所謂美且善者，豈信美且善哉。彼不知有無、難易、長短、高下、聲音、前後之相生相奪，皆非其正也。方且自以為長，而有長於我者臨之，斯則短矣。方且自以為前，而有前於我者先之，斯則後矣。苟從其所美而信之，則失之遠矣。</p>
<p>是以聖人處無為之事，行不言之教。<br>當事而為，無為之之心；當教而言，無言之之意。夫是以出於長短之度，離於先後之數，非美非惡，非善非不善，而天下何足以知之。</p>
<p>萬物作而不辭，生而不有，為而不恃，功成不居。<br>萬物為我作，而我無所辭。我生之為之，而未嘗有，未嘗恃。至於成功，亦未嘗以自居也。此則無為不言之報，其為美且善也，豈復有惡與不善繼之哉。 　</p>
<p>夫惟不居，是以不去。<br>聖人居於貧賤而無貧賤之憂，居於富貴而無富貴之累，此所謂不居也。我且不居，彼尚何從去哉，此則居之至也。</p>

      
    </div>
    <footer class="article-footer">
      <a data-url="https://www.icaca.net/2022/01/%E5%A4%A9%E4%B8%8B%E7%9A%86%E7%9F%A5%E7%BE%8E%E4%B9%8B%E4%B8%BA%E7%BE%8E%EF%BC%8C%E6%81%B6%E5%B7%B2/" data-id="cltinbbzu0005sipx3n4p05ap" data-title="天下皆知美之为美 斯恶已" class="article-share-link"><span class="fa fa-share">Teilen</span></a>
      
      
      
  <ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E9%81%93%E5%BE%B7%E7%BB%8F/" rel="tag">道德经</a></li></ul>

    </footer>
  </div>
  
    
<nav id="article-nav">
  
    <a href="/2022/03/%E8%B5%A0%E8%8D%AF%E5%B1%B1%E9%AB%98%E5%83%A7%E6%83%9F%E4%BF%A8%E4%BA%8C%E9%A6%96/" id="article-nav-newer" class="article-nav-link-wrap">
      <strong class="article-nav-caption">Neuer</strong>
      <div class="article-nav-title">
        
          赠药山高僧惟俨二首 - 李翱
        
      </div>
    </a>
  
  
    <a href="/2020/10/%E9%81%93%E5%8F%AF%E9%81%93%E9%9D%9E%E5%B8%B8%E9%81%93/" id="article-nav-older" class="article-nav-link-wrap">
      <strong class="article-nav-caption">Älter</strong>
      <div class="article-nav-title">道可道 非常道</div>
    </a>
  
</nav>

  
</article>


</section>
        
          <aside id="sidebar">
  
    
  <div class="widget-wrap">
    <h3 class="widget-title">Kategorien</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/%E5%8F%A4%E8%AF%97/">古诗</a></li><li class="category-list-item"><a class="category-list-link" href="/categories/%E5%A4%A7%E9%81%93%E8%87%B3%E7%AE%80/">大道至简</a></li><li class="category-list-item"><a class="category-list-link" href="/categories/%E6%8A%80%E6%9C%AF/">技术</a></li><li class="category-list-item"><a class="category-list-link" href="/categories/%E9%81%93%E5%BE%B7%E7%BB%8F/">道德经</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tags</h3>
    <div class="widget">
      <ul class="tag-list" itemprop="keywords"><li class="tag-list-item"><a class="tag-list-link" href="/tags/JAVA/" rel="tag">JAVA</a></li><li class="tag-list-item"><a class="tag-list-link" href="/tags/MariaDB/" rel="tag">MariaDB</a></li><li class="tag-list-item"><a class="tag-list-link" href="/tags/Play-framework-1-4-2/" rel="tag">Play framework 1.4.2</a></li><li class="tag-list-item"><a class="tag-list-link" href="/tags/Play-1-4-2/" rel="tag">Play! 1.4.2</a></li><li class="tag-list-item"><a class="tag-list-link" href="/tags/SNMP/" rel="tag">SNMP</a></li><li class="tag-list-item"><a class="tag-list-link" href="/tags/SNMP4J/" rel="tag">SNMP4J</a></li><li class="tag-list-item"><a class="tag-list-link" href="/tags/hello-world/" rel="tag">hello world</a></li><li class="tag-list-item"><a class="tag-list-link" href="/tags/html/" rel="tag">html</a></li><li class="tag-list-item"><a class="tag-list-link" href="/tags/javascript/" rel="tag">javascript</a></li><li class="tag-list-item"><a class="tag-list-link" href="/tags/utf8mb4/" rel="tag">utf8mb4</a></li><li class="tag-list-item"><a class="tag-list-link" href="/tags/%E4%B8%8D%E8%99%9E%E4%B9%8B%E9%9A%99/" rel="tag">不虞之隙</a></li><li class="tag-list-item"><a class="tag-list-link" href="/tags/%E5%8A%A3%E5%B8%81%E9%A9%B1%E9%80%90%E8%89%AF%E5%B8%81/" rel="tag">劣币驱逐良币</a></li><li class="tag-list-item"><a class="tag-list-link" href="/tags/%E5%A5%BD%E4%BA%8B%E5%A4%9A%E7%A3%A8/" rel="tag">好事多磨</a></li><li class="tag-list-item"><a class="tag-list-link" href="/tags/%E6%9C%AF/" rel="tag">术</a></li><li class="tag-list-item"><a class="tag-list-link" href="/tags/%E6%9D%8E%E7%99%BD/" rel="tag">李白</a></li><li class="tag-list-item"><a class="tag-list-link" href="/tags/%E6%9D%8E%E7%BF%B1/" rel="tag">李翱</a></li><li class="tag-list-item"><a class="tag-list-link" href="/tags/%E6%B1%82%E5%85%A8%E4%B9%8B%E6%AF%81/" rel="tag">求全之毁</a></li><li class="tag-list-item"><a class="tag-list-link" href="/tags/%E9%81%93/" rel="tag">道</a></li><li class="tag-list-item"><a class="tag-list-link" href="/tags/%E9%81%93%E5%BE%B7%E7%BB%8F/" rel="tag">道德经</a></li><li class="tag-list-item"><a class="tag-list-link" href="/tags/%E9%B2%B6%E9%B1%BC%E6%95%88%E5%BA%94/" rel="tag">鲶鱼效应</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tag Cloud</h3>
    <div class="widget tagcloud">
      <a href="/tags/JAVA/" style="font-size: 10px;">JAVA</a> <a href="/tags/MariaDB/" style="font-size: 10px;">MariaDB</a> <a href="/tags/Play-framework-1-4-2/" style="font-size: 10px;">Play framework 1.4.2</a> <a href="/tags/Play-1-4-2/" style="font-size: 10px;">Play! 1.4.2</a> <a href="/tags/SNMP/" style="font-size: 10px;">SNMP</a> <a href="/tags/SNMP4J/" style="font-size: 10px;">SNMP4J</a> <a href="/tags/hello-world/" style="font-size: 10px;">hello world</a> <a href="/tags/html/" style="font-size: 10px;">html</a> <a href="/tags/javascript/" style="font-size: 10px;">javascript</a> <a href="/tags/utf8mb4/" style="font-size: 10px;">utf8mb4</a> <a href="/tags/%E4%B8%8D%E8%99%9E%E4%B9%8B%E9%9A%99/" style="font-size: 10px;">不虞之隙</a> <a href="/tags/%E5%8A%A3%E5%B8%81%E9%A9%B1%E9%80%90%E8%89%AF%E5%B8%81/" style="font-size: 10px;">劣币驱逐良币</a> <a href="/tags/%E5%A5%BD%E4%BA%8B%E5%A4%9A%E7%A3%A8/" style="font-size: 10px;">好事多磨</a> <a href="/tags/%E6%9C%AF/" style="font-size: 10px;">术</a> <a href="/tags/%E6%9D%8E%E7%99%BD/" style="font-size: 10px;">李白</a> <a href="/tags/%E6%9D%8E%E7%BF%B1/" style="font-size: 10px;">李翱</a> <a href="/tags/%E6%B1%82%E5%85%A8%E4%B9%8B%E6%AF%81/" style="font-size: 10px;">求全之毁</a> <a href="/tags/%E9%81%93/" style="font-size: 20px;">道</a> <a href="/tags/%E9%81%93%E5%BE%B7%E7%BB%8F/" style="font-size: 20px;">道德经</a> <a href="/tags/%E9%B2%B6%E9%B1%BC%E6%95%88%E5%BA%94/" style="font-size: 10px;">鲶鱼效应</a>
    </div>
  </div>

  
    
  <div class="widget-wrap">
    <h3 class="widget-title">Archiv</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2022/03/">March 2022</a></li><li class="archive-list-item"><a class="archive-list-link" href="/archives/2022/01/">January 2022</a></li><li class="archive-list-item"><a class="archive-list-link" href="/archives/2020/10/">October 2020</a></li><li class="archive-list-item"><a class="archive-list-link" href="/archives/2018/11/">November 2018</a></li><li class="archive-list-item"><a class="archive-list-link" href="/archives/2018/08/">August 2018</a></li><li class="archive-list-item"><a class="archive-list-link" href="/archives/2016/09/">September 2016</a></li><li class="archive-list-item"><a class="archive-list-link" href="/archives/2016/07/">July 2016</a></li></ul>
    </div>
  </div>


  
    
  <div class="widget-wrap">
    <h3 class="widget-title">letzter Beitrag</h3>
    <div class="widget">
      <ul>
        
          <li>
            <a href="/2022/03/%E5%B0%86%E8%BF%9B%E9%85%92/">将进酒 - 李白</a>
          </li>
        
          <li>
            <a href="/2022/03/%E8%B5%A0%E8%8D%AF%E5%B1%B1%E9%AB%98%E5%83%A7%E6%83%9F%E4%BF%A8%E4%BA%8C%E9%A6%96/">赠药山高僧惟俨二首 - 李翱</a>
          </li>
        
          <li>
            <a href="/2022/01/%E5%A4%A9%E4%B8%8B%E7%9A%86%E7%9F%A5%E7%BE%8E%E4%B9%8B%E4%B8%BA%E7%BE%8E%EF%BC%8C%E6%81%B6%E5%B7%B2/">天下皆知美之为美 斯恶已</a>
          </li>
        
          <li>
            <a href="/2020/10/%E9%81%93%E5%8F%AF%E9%81%93%E9%9D%9E%E5%B8%B8%E9%81%93/">道可道 非常道</a>
          </li>
        
          <li>
            <a href="/2018/11/Contenteditable/">Div Contenteditable 支持 Enter / Ctrl+Enter 换行</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      
      &copy; 2024 https://www.icaca.net<br>
      Powered by <a href="https://hexo.io/" target="_blank">Hexo</a>
    </div>
  </div>
</footer>

    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    


<script src="/js/jquery-3.6.4.min.js"></script>



  
<script src="/fancybox/jquery.fancybox.min.js"></script>




<script src="/js/script.js"></script>





  </div>
</body>
</html>